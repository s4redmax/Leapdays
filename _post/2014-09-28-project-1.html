---
title: clean food
subtitle: what is clean food?
layout: default
modal-id:1
img:
thumbnail:
alt: image-alt
project-date:April 2014
client: Start Bootstrap
category: Web Development
 อาหารคลีน หนึ่งทางเลือกใหม่เพื่อสุขภาพที่ดีที่กำลัง อยู่ในกระแสนิยมช่วงนี้ หลายคนอาจจะคิดว่าการกินอาหารคลีนคงยุ่งยาก แต่ที่จริงแล้วมันง่ายกว่าที่คิดนะ

    อาหารคลีน หรือที่เรียกกันว่า "คลีนฟู้ด" เป็นการกินอาหารเพื่อสุขภาพอย่างแท้จริง เพราะอาหารคลีนนั้นแทบจะไม่ผ่านการปรุงแต่งด้วยสารเคมีแถมยังเป็นอาหารที่สดสะอาดอีกด้วย และที่อาหารคลีนยิ่งได้รับความนิยมในวงกว้างก็เพราะนอกจากจะช่วยรักษาสุขภาพแล้วยังช่วยในการสดน้ำหนักได้อีกด้วย แต่เราจะเลือกกินอาหารคลีนกันอย่างไรดีล่ะ ในวันนี้กระปุกดอทคอมได้นำข้อมูลดี ๆ จากเว็บไซต์ skinnymom.com มาเล่าสู่กันฟังค่ะ ลองไปดูกันดีกว่าว่าเราจะเลือกกินอาหารคลีนกันยังไงดี
    ก่อนอื่นต้องทำความเข้าใจกันก่อนว่า การกินอาหารคลีนไม่ใช่การไดเอต ตามกระแสแฟชั่น ซึ่งคือการกินเพื่อสุขภาพซึ่ง ถ้าหากเราสามารถเปลี่ยนวิถีการกินของเรามากินอาหารคลีนได้โดยถาวร ก็จะทำให้มีสุขภาพที่ดี และที่สำคัญการกินอาหารคลีนไม่จำเป็นต้องคำนวณหรือจำกัดแคลอรี่ให้ยุ่งยากเพียงแค่เราเปลี่ยนจากอาหารทอดและบรรดาอาหารที่ไม่ดีต่อสุขภาพมาเป็นธัญพืช, ผลไม้, ผัก และลีนโปรตีนหรือโปรตีนไขมันน้อย ร่างกายของเราก็จะเริ่มตอบสนองอย่างมหัศจรรย์ ตัวอย่างเช่น
 
        -กล้ามเนื้อจะตอบสนองต่อการเพิ่มลีนโปรตีนซึ่งจะเป็นตัวเร่งในระบบการเผาผลาญ 

        -ร่างกายจะตอบสนองต่อธัญพืชด้วยการเริ่มจัดระเบียบและปรับสมดุล 

    				-ร่างกายจะเริ่มขจัดน้ำส่วนเกินที่เกิดจากการกินอาหารแปรรูปที่มีส่วนผสมของโซเดียมอยู่มากเกินไปให้ออกจากร่างกาย
วิธีการกินอาหารคลีนสามารถแบ่งออกเป็น 5 วิธีได้ง่าย ๆ ดังนี้

           C: กินน้อย ๆ แต่บ่อย ๆ (COUNT your meals) 

          เราควรจะแบ่งอาหารเป็น 5 - 6 มื้อต่อวัน โดยแบ่งเป็น 3 มื้ออาหารหลัก กับ 2-3 มื้ออาหารว่าง และควรจะกินห่างกันอย่างน้อยทุก 2 ชั่วโมงเพื่อเป็นการควบคุมให้ระบบการเผาผลาญสามารถทำงานได้ตลอดวัน

           L: อย่าลืมลีนโปรตีน (LEAN protein) 

          ในอาหารทุกมื้อควรประกอบด้วยลีนโปรตีน เช่น ไก่เนื้อขาว, ปลา, ถั่วดำ หรือไข่ขาว ในปริมาณหนึ่งขนาดฝ่ามือ โดยกะปริมาณโปรตีนด้วยฝ่ามือของตนเอง

           E : เน้นผักและผลไม้ (EAT fruit and veggies)

          ผักและผลไม้มีสารอาหารและวิตามินที่ร่างกายต้องการมากมาย โดยเฉพาะผลไม้ที่มีวิตามินซี เพราะวิตามินซีมีส่วนในการเสริมสร้างและซ่อมแซมเนื้อเยื่อต่าง ๆ ในร่างกาย 

           A: หลีกให้ไกล...อาหารแปรรูป (AVOID processed and refined foods)

          แป้งขาว,น้ำตาล,ขนมปัง หรือแม้แต่เส้นพาสต้า แทบจะเป็นอาหารต้องห้ามสำหรับการกินอาหารคลีน ลองเปลี่ยนมาทานอาหารเหล่านั้นคาร์โบไฮเดรตชนิดอื่น เช่น ข้าวซ้อมมือ หรือข้าวสาลีแทนดูสิ 

           N: เลิกซะ การกินแบบไร้สติ (NEVER eat mindlessly)

          บ่อยครั้งที่เราหยิบจับอาหารใด ๆ โดยไม่ได้คิดก่อน คราวหน้าเมื่อเราจะกินอะไร ลองถามตัวเองก่อนว่า "อาหารพวกนี้ดีต่อสุขภาพหรือเปล่า" และ "กินแล้วจะไม่เสียใจทีหลังใช่ไหม" 

          เมื่อรู้จักอาหารคลีนแล้ว เราอาจเริ่มปรับพฤติกรรมการกินของตัวเอง อย่างเช่น เปลี่ยนจากการเติมเครื่องปรุงรสที่ผ่านกระบวนการแปรรูป อย่าง ซอสมะเขือเทศ ซอสพริก มาใช้เครื่องเทศ อย่างพริก ขมิ้น ที่ไม่ผ่านกระบวนการแทน หรือควรเลือกทานผลไม้สดที่ไม่มีสารกันบูด แทนผลไม้กระป๋อง แต่ถึงอย่างนั้น ก็ไม่ควรหักโหมตั้งแต่เริ่มต้น เพราะร่างกายของเรายังไม่สามารถปรับสมดุลได้อย่างในทันที เราควรจะค่อย ๆ ปรับเปลี่ยนทีละเล็ก ๆ น้อย ๆ เพื่อสุขภาพร่างกายที่ดีของเรานะคะ